Пиріжки з сиром|Дріжджове тісто:|• 250 г борошна|• 20 г дріжджів|• 2 столові ложки маргарину|• 1 чайна ложка цукру|• 2 жовтки|• 1 склянка молока|• яйце для змазування пиріжків|• жир для змащування форми|• борошно для підсипання.|Начинка:|• 300 г кисломолочного cиpy|• 1 яйце|• 2-3 столові ложки сметани|• сіль.|  Приготувати тісто, як на пиріжки з капустою із дріжджового тіста. Сир розтерти з яйцем в однорідну масу (якщо сир твердий і не досить жирний, пропустити його через м'ясорубку), посолити на смак, перемішати з сметаною. Начинка повинна бути густою.
  Тісто, що зійшло, викласти на стільницю, посипану борошном, і розкачати завтовшки 1,5 см. Зробивши з нього кружки діаметром 10 см, надрізати їх у чотирьох місцях по колу на однаковій відстані на 2-3 см у довжину. На середину кружка покласти столову ложку начинки, сплющити її і вирівняти. Кожну частину тіста, надрізану по колу, загинати до середини так, щоб начинку всередині було видно. Пиріжки покласти на змащений і посипаний борошном лист, поставити у теплому місці. Коли зійдуть, змазати збитим яйцем, поставити у добре нагріту духовку на 25-30 хв. Коли низ і верх тіста підрум'яняться, вийняти і подавати гарячими. Окремо подати свіже масло. Так можна приготувати пиріжки з начинкою з м'яса, картоплі, капусти, риби, шинки, половинок сосисок або кусочків очищеної ковбаси. З наведеної кількості продуктів виходить близько 20 пиріжків.