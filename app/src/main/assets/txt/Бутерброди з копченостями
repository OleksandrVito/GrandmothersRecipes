Бутерброди з копченостями|• 1/3 батона |• 25-50 г масла |• 100 г вареної шинки або інших копченостей (порізаних на тонкі широкі скибочки,які можна згорнути в рулон)|• 1 солоний огірок або 2-3 корнішони|• 1 чайна ложка тертого хріну|• 1 яйце|• 2 столові ложки сметани|• сіль, цукор, оцет.|   Тертий хрін перемішати з сметаною, посолити, додати на смак цукру і оцту. Круто зварене яйце очистити і порізати вздовж на скибки. Тоненько нарізану шинку згорнути у довгий плоский рулон і укласти вздовж одного краю скибки булки. На решту поверхні булки покласти приготовлену масу з хріну, вирівняти ножем і укласти на ній вздовж другого краю скибки булки довгасті кусочки яйця. Посередині бутерброд прикрасити кружечками огірка. Обкладену таким чином скибку булки порізати впоперек на 6-8 кусочків.