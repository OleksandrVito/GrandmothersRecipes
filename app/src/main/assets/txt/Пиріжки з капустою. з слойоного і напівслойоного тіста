Пиріжки з капустою|Напівслойоне дріжджове тісто:|• 250 г борошна|• 15 г дріжджів|• 2 жовтки|• 2 столові ложки жиру|• 0,5 склянки молока|• 100 г масла|• 0,5 яйця для змазування тіста|• сіль.|Начинка:|• 1 кг свіжої капусти|• 20 г сушених грибів|• невелика цибулина|• 2 столові ложки жиру|• 2 яйця|• сіль, чорний перець.|  Борошно для напівслойоного дріжджового тіста просіяти у миску і нагріти. З чотирьох столових ложок борошна, дріжджів і частини молока зробити розчин густоти сметани. Після того як зійде, влити його в борошно, додати жовтки, розмішані з рештою молока, а також сіль. Замісити тісто і вимішувати доти, поки воно почне відставати від рук, додати під кінець розтоплений жир. Накрити і залишити у теплі. Коли тісто збільшиться в об'ємі вдвоє, викласти його на стільницю, підсипати і присипати борошном і розкачати у формі круга. Змастити поверхню маслом або попередньо розм'якшеним маргарином так, щоб тісто можна було скласти конвертом, як слойоне. Складене конвертом тісто розкачати у вигляді прямокутника і тричі скласти його у вигляді книжки. Це повторити чотири рази без перерви. Потім розкачати завтовшки 1 см й нарізати смужками завдовжки 30-40 см і завширшки 10-12 см.
  Зварити гриби і капусту для начинки. Капусту попередньо очистити від зів'ялих листків, промити і пошаткувати, додати цибулю, дрібно порізані гриби і жир, влити 3-4 столові ложки відвару з грибів, тушкувати до готовності і випарити. Додати сіль, перець, посічені круто зварені яйця і перемішати. Начнику укласти вздовж на приготованому тісті у формі валика, відступаючи 2 см від краю тіста. Загорнути, трохи сплющити і порізати на косі кусочки завдовжки 5 см. Покласти на лист і залишити, поки зійдуть. Потім змазати збитим яйцем і пекти в добре нагрітій духовці. Коли зарум'яняться, вийняти з духовки і укласти на блюдо у вигляді піраміди. Подавати гарячими. З наведеної кількості продуктів виходить близько 40 пиріжків.