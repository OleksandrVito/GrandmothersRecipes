Пиріжки з капустою|Дріжджове тісто:|• 250 г борошна|• 20 г дріжджів|• 1 чайна ложка цукру|• 2 столові ложки маргарину|• 1 склянка молока|• 2 жовтки|• яйце для змазування пиріжків|• жир для змащування форми|• борошно для посипання.|Начинка:|• 1 кг свіжої капусти|• борошно|• цибуля|• 1,5 столової ложки маргарину|• 20 г сушених грибів або 2 кубики приправи для супів|• сіль, чорний перець.|  Дріжджі змішати з чотирма ложками борошна, цукром і молоком до густоти сметани, накрити і поставити у теплому місці. Коли зійде, додати решту борошна, молоко і жовток. Старанно розтерти і вибити дерев'яною ложкою, поки не з'являться пухирці повітря і тісто стане блискучим. Влити розтоплений жир і ще кілька хвилин вимішувати. Можна посолити. Стінки миски очистити від тіста гумовою лопаткою, зверху посипати тісто борошном і залишити накритим у теплому місці. Коли тісто зійде і збільшиться в об'ємі вдвоє, викласти його на стільницю, притрушену борошном, розкачати завтовшки 1 см і порізати на смуги завдовжки 40 см і завширшки 7-8 см.
  Капусту очистити від верхніх листків, промити, порізати на шматки, залити окропом, так щоб вона була прикрита водою. Варити до половини готовності, відцідити, віджати, найкраще у полотняній торбинці. Цибулю очистити, порізати кружечками, підсмажити до золотистого кольору на жирі. Гриби зварити у невеликій кількості води або в трьох столових ложках води розварити 2 кубики приправи для супів. Капусту і цибулю пропустити через м'ясорубку, додати посічені гриби або приправу для супів, посолити, додати перець (можна додати також 2 посічених круто зварених яйця).
  Начинку укласти з одного боку вздовж довшого краю приготовленого тіста і щільно скрутити. Зверху на весь валик нанести клітку тупим боком ножа. Порізати на малі валики завдовжки 6 см, покласти на змащений жиром і посипаний борошном лист (зліплений боком вниз), який поставити у теплому місці і накрити чистим рушником. Коли пиріжки зійдуть, змазати збитим яйцем, поставити у добре нагріту духовку і пекти близько 20 хв. Підрум'янені пиріжки вийняти з духовки і викласти на круглому блюді. Подавати гарячими до рідких супів та бульйонів або як гарячу закуску. Замість капусти для начинки можна брати м'ясо. З наведеної кількості продуктів виходить близько 30 пиріжків.