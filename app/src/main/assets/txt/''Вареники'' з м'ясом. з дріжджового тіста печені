"Вареники" з м'ясом|  Приготувати дріжджове тісто, як на пиріжки з капустою з дріжджового тіста. Коли тісто зійде, викласти його на стільницю, посипану борошном. Зробити довгий валик завтовшки 3 см і порізати його на шматки. Кожний шматок розплескати на кружок діаметром 8 см. На середину кружка покласти начинку, приготовлену за рецептом для пиріжків з м'ясом, і заліпити, як вареники. Викласти на лист, змащений жиром і посипаний борошном. Залишити у теплому місці, накривши чистим рушником. Коли зійдуть, змазати збитим яйцем і пекти у добре нагрітій духовці близько 20 хв. Подавати гарячими. З наведеної кількості продуктів виходить близько 20-25 пиріжків.