Пиріжки з рулету|Бісквітне тісто:|• 4 жовтки|• 5 білків|• 80 г борошна|• 1 столова ложка оцту|• жир для змащування форми|• сіль.|Начинка:|• 150 г ковбаси типу лікарської|• 150-200 г печені з яловичини або м'ясних консервів|• 5-6 столових ложок відвару або бульйону|• 3-4 столові ложки сметани|• 1 столова ложка гірчиці|• сіль, чорний перець.|  Обчищену ковбасу і м'ясо для начинки пропустити через м'ясорубку, додати відвар і сметану, розтерти в однорідну масу, приправити на смак сіллю, перцем і гірчицею. Змастити невеликий прямокутний лист, посипати борошном.
  З просіяного борошна замісити некруте тісто, додавши густо збиті білки, жовтки та оцет. Тісто посолити і викласти на лист. Пекти у помірно гарячій духовці близько 15 хв. Коли тісто відстане від листа, а встромлена і вийнята з нього паличка залишиться сухою, відкрити дверці духовки, легко її охолодити і вийняти тісто. Потім обережно викласти його на стільницю, намазати гарячою начинкою і щільно закрутити. Якщо з'являться тріщини, то слід сильніше притиснути у цих місцях. Рулет загорнути у пергаментний папір. Коли охолоне, різати на скибки завтовшки 1-1,5 см. Подавати холодними як бутерброди. Порізані порції можна укласти на лист, добре збризнути водою і поставити у гарячу духовку на 5-10 хв. Подавати гарячими як закуску. З наведеної кількості продуктів виходить близько 16 пиріжків.
  Після оббризкування водою бісквіт стає пухкішим. Бісквітний рулет можна також подавати як основну страву з томатним або іншим соусом і салатом з свіжих овочів.