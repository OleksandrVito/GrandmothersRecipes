    Б|утерброди готують з різних хлібобулочних виробів, звичайно порізаних на тонкі скибки, які намазують маслом, спеціально приготовленими пастами або майонезовим соусом. На них красиво укладають копченості, рибу або інші продукти, які добирають, взявши до уваги їх смак та зовнішній вигляд.Бутерброди можна подавати одного або кількох видів і різновидів як самостійну закуску на скромних прийомах або у складі різноманітних закусок перед обідом чи вечерею. Готуючи бутерброди, треба звертати увагу ча те, щоб продукти, які є головними компонентами бутербродів, не були також головними компонентами інших закусок. Для приготування бутербродів можна використовувати різні хлібобулочні вироби. Проте найчастіше для цього використовують батони або житній хліб. Хлібобулочні вироби для бутербродів не повинні бути надто свіжими, щоб скибки не кришились і не деформу вались під час різання. Для бутербродів, приготовлених з одно- або двобічно підсмажених грінок (тостів), слід вживати свіжу булку, бо черства ще більше висихає під час підсмажування.
    Щоб бутерброди одного виду, які подаються разом на одному підносі або блюді, мали ефективний вигляд, слід робити їх з скибок хлібобулочних виробів, однакових за формою (прямокутники, трикутники або інші довільної форми), укладаючи їх з додержанням певної симетрії, і прикрашати їх барвисто, але гармонійно.
    Для бутербродних тортів найкраще підходить не дуже свіжий житній питльований хліб у круглих буханках, який ріжуть не на звичайні скибки, а на круглі в горизонтальному напрямі (через усю ширину буханки).
    Бутербродні торти подають, як і солодкі, тобто на скляних чи фарфорових підносах або блюдах. Інші види бутербродів найкраще подавати на скляних або застелених білою салфеткою металевих чи дерев'яних прямокутних підносах, або ж на плоских фарфорових блюдах. Кожен вид бутербродів можна подавати на окремих блюдах або групуючи їх (найкраще в окремі ряди) по видах на одному блюді. Бутерброди слід укладати на підносах (блюдах) тільки в один шар, обережно, щоб не пошкодити красивої трудомісткої декорації. Бажано між рядами залишати вузенькі смужки вільного простору для прикрас. Ці прикраси для підносів і блюд з бутербродами мають бути яскраві, барвисті, але з харчових продуктів (листки зеленого салату, зелень петрушки, помідори, редиска, перець зелений і червоний і т. п., а при бутербродах з ікрою, сардинками і копченою рибою також часточки лимона). Бутерброди слід готувати швидко і по можливості безпосередньо (найбільш за 1-2 години) перед подаваниям. Приготовлені занадто рано бутерброди втрачають багато в якості, вигляді і смаку, навіть коли зберігаються в холодильнику. Щоб запобігти висиханню бутербродів, їх слід навіть при короткочасному зберіганні прикрити злегка зволоженою салфеткою або мусліном.
    Щоб вправно робити бутерброди, необхідно правильно організувати роботу і заздалегідь приготувати окремі продукти, з яких мають бути зроблені бутерброди. Це до мінімуму скорочує час, потрібний на їх приготування, остаточне закінчення і прикрашання.
    Черговість підготовчих дій залежить від виду бутербродів і наявних продуктів. Насамперед, наприклад, вимочують солоні оселедці, чистять їх і виймають кістки. Далі варять круто яйця, очищають і ріжуть їх на частки, приготовляють бутербродні пасти, чистять і ріжуть овочі, приготовляють салати і майонез, відкривають консервні банки, чистить копчену рибу, ріжуть копченості і т. п. Наступними діями мають бути розм'якшення масла для нанесення на скибки з них виробів, різання хлібобулочних виробів і (в разі потреби) приготування з них грінок. Слід також заздалегідь підготувати підноси або блюда для укладання бутербродів.
    Наведені нижче рецепти приготування бутербродів охоплюють окремі їх види з поділом на різновидності. Вказівки до окремих різновидностей — примірні. Деякі із зазначених складових частин залежно від пори року, смаку та уподобань господині дому можна заміняти іншими.