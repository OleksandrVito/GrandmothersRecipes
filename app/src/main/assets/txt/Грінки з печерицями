Грінки з печерицями|• 12 скибок булки (1/3 батона)|• 2,5 столової ложки маргарину|• 250 г печериць|• 1 невелика цибулина|• 1 столова ложка борошна|• 1 яйце|• 2-3 столові ложки сметани або вершків|• 30 г швейцарського або плавленого сиру|• сіль, чорний перець.|  З булки зрізати скоринку, порізати на скибки завтовшки 1 см. На кожну скибку зі споду нанести тонкий шар маргарину. Печериці очистити від піску, підрізати ніжки, старанно промити (старіші шапки очистити від шкірки), порізати на тоненькі кусочки. Цибулю очистити, порізати дрібними кубиками (щоб усунути гострий смак цибулі, можна її ошпарити окропом), покласти на розігрітий жир, підсмажити до золотистого кольору, додати печериці, злегка посолити, влити 3-4 столові ложки води і тушкувати протягом 20 хв. Випарений соус доповнити водою. Печериці зняти з вогню, посипати борошном, додати вершків або сметани, посолити, приправити на смак перцем, додати яйце і переміша ти, після чого хвилину нагрівати, весь час перемішуючи, а потім трохи охолодити. На грінки, укладені змащеним боком на лист, покласти зверху печериці, добре посипати тертим сиром і поставити в гарячу духовку на 8-10 хв. Подавати як гарячу закуску.
  Грінки з печерицями можна робити ще й з випускною яєшнею. У цьому випадку слід зверху посипати їх тертим плавленим або швейцарським сиром і запекти у гарячій духовці.