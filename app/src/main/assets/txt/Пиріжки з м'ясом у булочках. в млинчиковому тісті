Пиріжки з м'ясом у булочках|• 10 невеликих круглих або овальних несолодких булочок|• 1 столова ложка масла.|Начинка:|• 300 г смаженого м'яса (телятини, баранини або свинини)|• 100 г печериць|• 4-5 столових ложок сметани|• 1 столова ложка борошна|• 1 невелика цибулина|• 1 столова ложка жиру|• 3-4 столові ложки відвару|• 1 жовток|• сіль, чорний перець.|  Печериці старанно почистити і промити. Цибулю очистити, все разом дрібно посікти, додати жир, 3-4 столові ложки відвару або води і тушкувати протягом 20 хв. Смажене м'ясо порізати на дрібні кубики. Сметану, розмішану з борошном, змішати з печерицями і м'ясом, закип'ятити, посолити, приправити перцем і додати жовток для в'язкості.
  Булочки перерізати гострим ножем на 2/3 висоти від верху, зняти верхню частину, чайною ложкою вибрати м'якушку, покласти натомість начинку, накрити верхніми частинами булочки і укласти на лист. Зверху та збоку кожну булочку змазати маслом, добре притиснути, щоб не розвалювались, і поставити у гарячу духовку на кілька хвилин, щоб злегка підрум'янились. Хрусткі булочки подавати як гарячу закуску. Булочки можна також наповнити начинкою з мозку, паштету, м'ясних або рибних консервів.