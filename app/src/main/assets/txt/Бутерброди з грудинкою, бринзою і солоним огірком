Бутерброди з грудинкою, бринзою і солоним огірком|• 1/3 пшеничного хліба |• 25-50 г масла |• 50 г пісної грудинки|• 100 г бринзи|• 1 солоний огірок|• 2 чайні ложки посіченої зеленої цибулі|• червоний перець.|  Приготувати 8 скибок хліба, намазати їх маслом.
  Грудинку порізати на 8 тонких скибочок, які розплескати ножем на стільниці, надаючи їм видовженої форми. Огірок обчистити і порізати навкіс на 10 кусочків, з кожного вирізати трикутник, обрізки посікти. З краю скибки зробити гірку з бринзи. Кожну скибочку грудинки скрутити не туго у спіраль і укласти на скибці хліба з одного краю, трохи втиснувши в бринзу. Решту поверхні скибки хліба прикрасити посіченим огірком, а трикутник огірка вставити похило в бринзу. Бринзу посипати посіченою зеленою цибулею, а грудинку - червоним перцем.