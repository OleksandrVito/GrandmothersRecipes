Пиріжки з мозком|Тісто масляне:|• 250 г масла (маргарину)|• 150 г борошна.|Основне тісто:|• 200 г борошна|• 0,5 яйця|• 0,5 столової ложки 6%-ного оцту|• жовток для змазування тіста.|Начинка:|• 400 г мозку|• 2 столові ложки жиру|• 1 невелика цибулина|• 1 яйце|• 1 столова ложка сметани|• чорний перець, сіль.|  Приготувати слойоне тісто за рецептом для пиріжків з сосисками.
  Мозок для начинки намочити у воді на 30 хв, промити, зняти плівку, порізати на кубики. Цибулину очистити, посікти, підсмажитина жирі до світло-золотистого кольору, покласти мозок і смажити протягом 5-8 хв. Додати яйце та сметану і засмажити, приправивши на смак сіллю та перцем.
  Тісто розкачати до товщини 0,5 см і круглими формочками або склянкою вирізати кружечки. Поверхню половини кружечків змазати білком. У другої половини кружечків вирізати середину меншою формочкою або стопкою. Утворені кільця накласти на кружечки, далі покласти на лист, охолодити, змазати яйцем і спекти. Окремо спекти маленькі вирізані кружечки, змазавши і їх яйцем. Коли тісто спечеться, наповнити пиріжки теплою начинкою і прикрити малими кружечками. Подавати гарячими як закуску або до рідких супів та бульйонів. З наведеної кількості продуктів виходить близько 35 пиріжків.