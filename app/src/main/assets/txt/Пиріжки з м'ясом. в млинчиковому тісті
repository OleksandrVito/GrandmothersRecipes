Пиріжки з м'ясом|Млинчикове тісто:|• 1 яйце|• 120 г бо рошна|• 0,5 склянки молока|• сало для змащування|• сіль.|Начинка:|• 300 г м'яса без кісток|• 1 невелика цибулина|• 1 столова ложка маргарину|• кубик приправи для супів|• жир для смаження|• сіль, чорний перець, зелень петрушки.|Паніровка:|• 4-5 столових ложок млинчикового тіста|• жир для смаження|• 3 столові ложки товчених сухарів.|  Яйце збити віничком, краще в керамічному горщику, додаючи поступово борошно і молоко, наполовину з водою. Тісто посолити. Сильно розігріту сковороду змастити салом і на неї ополоником наливати тісто. Смажити тонкі млинчики з обох боків на рівномірному вогні. Спечені млинчики укладати на стільниці або тарілці, перевернутій догори дном.
  М'ясо для начинки промити, осушити від води, порізати на шматки і посолити. Покласти на сковороду на сильно розігрітий жир, підрум'янити з усіх боків, струшуючи сковорідку, після чого перекласти у каструльку, додати 3-4 столові ложки води і тушкувати. Цибулю очистити, порізати кружками, підрум'янити на жирі, що залишився, до світлозолотистого кольору, додати до м'яса, вкинути один кубик приправи для супів і закип'ятити. Під час тушкування випарений соус доливати водою. Коли м'ясо буде готове, пропустити його через м'ясорубку, приправити сіллю і перцем на смак, додати чайну ложку посіченої зелені петрушки, старанно розмішати. Якщо начинка буде надто густа, влити 1-2 столові ложки гарячої води. Тримати її в теплому місці, щоб не загусла. Для начинки можна використати печеню, що залишилась від обіду, котлети, зрази, бульйонне масло тощо. Якщо м'яса мало, можна додати 250 г свіжої вареної капусти, віджатої і пропущеної через м'ясорубку. На млинчики покласти тонкий шар начинки, відступивши на 2 см від країв. Згорнути тісто в рулончик, а потім у спіраль. Кінець загнути під спід. Укладати рядами на стільниці, притискуючи зверху дощечкою. Коли остигнуть. панірувати - обмокати у млинчикове тісто (для чого залишити трохи тіста) і посипати товченими сухарями. Пиріжки підрум'янити на жирі з обох боків, укласти на кругле блюдо, прикрасити зеленню петрушки. Подавати до рідких супів та бульйонів, як гарячу закуску або як основну страву з соусами - огірковим, томатним та ін. З наведеної кількості продуктів виходить 10-12 невеликих млинчиків або 8 великих.