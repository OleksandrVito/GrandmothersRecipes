Пиріжки з паштетом|Млинцеве тісто дріжджове:|• 150 г борошна|• 10 г дріжджів|• цукор|• 1 яйце|• 1 склянка молока|• жир для смаження|• сіль.|Начинка:|• 250 г паштету|• 3-4 столові ложки сметани або бульйону|• сіль, чорний перець, гірчиця.|Паніровка:|• 4 столові ложки товчених сухарів|• жир для смаження.|  Приготувати тісто як для звичайних млинчиків і додати під кінець дріжджі, розмішані з цукром і молоком. Тісто посолити, поставити накритим у теплому місці, а коли трохи підійде (це пізнається по збільшенню об'єму і появі пухирців повітря), набирати ополоником, виливати на гарячий жир і смажити з обох боків, перевертаючи широкою лопаткою. З цієї порції зробити 6 великих млинців або 10-12 малих.
  До паштету додати сметану або кілька столових ложок бульйону, перетерти в однорідну масу, заправити на cмак сіллю, перцем, а якщо треба - гірчицею.
  Млинці намазати начинкою (тонким шаром), укласти один на одного, притиснути дощечкою. Через 1-2 години, коли добре охолонуть, порізати на широкі порції, як торт. Обкачати в сухарях, підрум'янити на жирі, укласти на круглому блюді у вигляді круга, з проміжками між окремими пиріжками. Середину круга прикрасити зеленню петрушки або листками салату. Подавати до рідких супів та бульйонів або як основну справу.