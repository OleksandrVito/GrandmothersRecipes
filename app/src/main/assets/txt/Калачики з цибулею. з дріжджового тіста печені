Калачики з цибулею|Дріжджове тісто:|• 250 г борошна|• 20 г дріжджів|• 1 чайна ложка цукру|• 1 склянка молока|• 2 жовтки|• 2 столові ложки маргарину|• жир для змащування форми|• 4 столові ложки борошна для підсипання|• 0,5 яйця для змазування.|Начинка:|• 250 г цибулі|• 1,5 столової ложки маргарину|• 50 г плавленого сиру|• цукор, чорний перець.|  Приготувати дріжджове тісто за рецептом для пиріжків з капустою із дріжджового тіста. Цибулю очистити, порізати на кружечки, потушкувати (можна перед цим ошпарити, щоб усунути гострий смак цибулі) на жирі. Посікти або пропустити через м'ясорубку, змішати з тертим сиром, приправити на смак сіллю, цукром і перцем. Коли тісто зійде, викласти на стільницю, посипану борошном, і зробити невеличкі круглі булочки. Гирку (200 г) або інший предмет такого ж розміру загорнути в клаптик полотна, опустити в борошно і на середині булочки видавити луночку, в яку зразу ж покласти повну столову ложку начинки. Пиріжки покласти на змащений жиром і потрушений борошном лист, прикрити чистим рушником. Коли зійдуть, змазати збитим яйцем. Пекти у добре нагрітій духовці близько 25 хв. Подавати на круглому блюді. З наведеної кількості продуктів виходить 16-20 пиріжків.
  Замість начинки з цибулі можна використати начинку з м'яса або капусти (див. «Пиріжки з капустою» із дріжджового тіста і «Пиріжки з м'ясом» у млинчиковому тісті).