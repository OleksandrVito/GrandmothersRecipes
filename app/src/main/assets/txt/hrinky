    Г|рінки готують з булки або з пшеничного хліба. З хлібобулочних виробів зрізують скоринку і ріжуть на скибки, які з обох боків намазують маслом і запікають у духовці до золотистого кольору. На грінки кладуть гарячу начинку і зразу ж подають на стіл. Іншим способом грінки намазують з одного боку маслом або маргарином, а на другий бік кладуть начинку і запікають, поки не підрум'яняться. Так само готують тости, тобто грінки, підсмажені на сильному вогні, без жиру. Зовні вони повинні бути добре підсмажені і хрумтіти, а всередині - м'які. Грінки слід подавати на нагрітому блюді, застеленому салфеткою і брати з блюда двома виделками.