Пиріжки з м'ясом|Ticтo масляне:|• 250 г масла (маргарину)|• 150 г борошна.|Тісто основне:|• 200 г борошна|• 0,5 яйця|• 0,5 столової ложки 6%-ного оцту|• 1 яйце для змазування тіста.|Начинка:|• 500 г телятини або свинини без кісток|• 1 невелика цибулина|• 10 г сушених грибів або кубик приправи для супів|• 2 столові ложки жиру|• 1 столова ложка посіченого кропу або зелені петрушки|• сіль, чорний перець, яйце.| Приготувати слойоне тісто за рецептом для пиріжків з сосисками.
  М'ясо для начинки промити, віджати воду, порізати на куски, обсмажити на гарячому жирі на сковороді. Перекласти у каструлю, влити 2-3 столові ложки води, додати очищену, порізану цибулю, промиті сушені гриби і тушкувати до готовності. Коли м'ясо буде готове, пропустити через м'ясорубку, додати сіль, перець і зелень.
  Тісто розкачати до товщини 0,5 см, вирізати прямокутники завдовжки 30 см і завширшки 10-12 см, викласти начинку у формі валика вздовж прямокутника (за 2 см від краю). Скрутити, трохи сплющити і порізати гострим ножем на квадрати, прямокутники або ромби завдовжки близько 6 см. Укласти на лист, охолодити, змазати збитим яйцем і пекти у гарячій духовці, нагрітій до температури 250°С. Подавати гарячими на блюді. З наведеної кількості продуктів виходить близько 35 пиріжків.