Грінки з мозком|• 12 скибок булки|• 1 столова ложка маргарину|• 300 г мозку|• 1 невелика цибулина|• 2-3 столові ложки сметани|• 30 г плавленого або швейцарського сиру|• 1 яйце|• сіль|• 1 столова ложка оцту.|  З булки відтерти на тертушці скоринку, порізати булку на скибки завтовшки 1 см і укласти на змащеному жиром листі. Мозок намочити у воді на 10-15 хв, очистити від плівки, залити склянкою гарячої води з добавкою оцту, посолити і, прокип'ятивши 5- 8 хв, відцідити. Цибулину очистити, порізати дрібними кубиками, підсмажити на жирі до золотистого кольору, додати порізаний кубиками мозок, розмішане яйце та сметану, старанно перемішати й трохи підсмажити. На грінки покласти товстий шар маси з мозком, посипати зверху тертим сиром і поставити у сильно нагріту духовку на кілька хвилин.
  Подавати як гарячу закуску, прикрасивши на блюді зеленню.