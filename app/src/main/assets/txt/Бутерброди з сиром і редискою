Бутерброди з сиром і редискою|• 1/3 батона |• 25-50 г масла |• 150 г кисломолочного сиру|• 2 столові ложки сметани|• 1 пучок редиски|• 3-4 чайні ложки посіченої зеленої цибулі.|  Приготувати 8 скибок хліба, намазати їх маслом.
  Редиску помити, відрізати хвостики, промити і порізати на тоненькі скибочки (великі перерізати навпіл). Молоді зелені листки редиски промити і посікти. Сир, 3/4 приготовлених скибочок редиски, посічені листки і 2 чайні ложки зеленої цибулі перемішати з сметаною в густу масу, посолити на смак і укласти рівним шаром на 8 скибках булки. Зверху на масу укласти решту скибочок редиски і посипати рештою зеленої цибулі. Бутерброди приготовляти безпосередньо перед тим, як подавати.