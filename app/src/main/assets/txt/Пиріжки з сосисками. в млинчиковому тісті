Пиріжки з сосисками|Млинчикове тісто:|• 1 яйце|• 0,5 склянки молока|• 120 г борошна|• сало для змащування|• сіль.|Начинка:|• 6 сосисок|• жир для смаження.|  Приготувати млинчикове тісто і млинчики за рецептом для пиріжків з м'ясом.
  Сосиски промити, залити такою кількістю води, щоб були прикриті нею, закип'ятити і відразу ж відставити на 10-15 хв. Потім злегка охолодити, очистити шкірку і розрізати впоперек навпіл. На млинчики покласти половинки сосисок, загорнути краї млинчиків з двох боків на 3 см, а потім щільно скрутити у валик. Підрум'янити з усіх боків на жирі на сковороді. Укласти на довгасте блюдо, прикрасити зеленню. Ці пиріжки подають до рідких супів та бульйонів, як закуску або як основну страву з томатним або гірчичним соусом. Пиріжки з сосисками можна також панірувати.