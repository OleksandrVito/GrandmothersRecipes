Пиріжки з плавленим сиром|Пісочно-дріжджове тісто:|• 200 г борошна|• 120 г маргарину|• 30 г дріжджів|• 4,5 столової ложки молока|• 0,5 чайної ложки цукру|• сіль|• яйце для змазування.|Начинка:|• 100 г тертого плавленого або швейцарського сиру.|  Борошно для тіста просіяти, додати жир і посікти. Дріжджі розтерти з цукром і молоком, додати сіль. Змішати всі складові частини, швидко і старанно вимісити. Розкачати завтовшки 0,5 см і нарізати прямокутниками розміром 6х9 см. На середину прямокутників покласти тертий сир. Скрутити рулончиком, покласти на змащений жиром лист; коли зійдуть, змазати яйцем і пекти в добре нагрітій духовці. З наведеної кількості продуктів виходить близько 25 пиріжків.