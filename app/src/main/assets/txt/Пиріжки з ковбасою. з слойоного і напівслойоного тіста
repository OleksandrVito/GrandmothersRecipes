Пиріжки з ковбасою|Тісто сирне:|• 100 г борошна|• 100 г свіжого віджатого сиру|• 100 г масла (маргарину)|• яйце для змазування|• сіль.|Начинка:|• 300 г ковбаси типу лікарської|• 2-3 столові ложки сметани|• 1 столова ложка гірчиці.| Борошно для напівслойоного сирного тіста просіяти, посікти з жиром, додати протертий крізь сито сир і сіль. Швидко замісити і поставити на 15 хв у холодне місце.
  Ковбасу промити, зняти шкірку, пропусти ти через м'ясорубку, додати сметани і гірчиці, після чого розтерти в однорідну масу. Тісто розкачати до товщини 0,75 см, вирізати кружечки, змазати яйцем. На середину кожного кружечка накласти ложкою начинку, старанно заліпити, покласти на лист і помазати яйцем. Пекти в дуже гарячій духовці до світлозолотистого кольору. З наведеної кількості продуктів виходить 20-25 пиріжків.