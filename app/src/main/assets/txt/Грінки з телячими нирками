Грінки з телячими нирками|• 250 г (2 шт.) нирок телячих|• 8 скибок булки|• 1 столова ложка маргарину|• 1,5 столової ложки борошна|• 1,5 столової ложки жиру|• 30 г плавленого сиру|• 1 чайна ложка посіченої зелені петрушки|• сіль.|  Нирки вимочити протягом години в холодній воді, старанно промити, обсушити і кожну порізати на чотири куски. Обсипати борошном, злегка посолити і на сильному вогні підсмажити на жирі так, щоб вони зверху злегка підрум'янились. З булки приготувати 8 грінок способом, який наведено у рецепті «Грінки з печерицями», укласти на них нирки, посипати тертим сиром і облити жиром від смаження, після чого поставити на 15 хв до гарячої духовки. Подавати дуже гарячими, посипавши посіченою зеленню петрушки.