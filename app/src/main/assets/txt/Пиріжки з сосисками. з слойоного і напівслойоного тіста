Пиріжки з сосисками|Тісто масляне:|• 250 г масла (маргарину)|• 150 г борошна.|Основне тісто:|• 200 г борошна|• 0,5 яйця|• 0,5 столової ложки 6%-ного оцту|• жовток для змазування тіста.|Начинка:|• 10 сосисок.|  Слойоне тісто утворюється від поєднання масляного тіста з вареничним. Борошно, що призначається для масляного тіста, слід просіяти на стільницю, додати масло і посікти в однорідну масу. З борошна, води, оцту і половини яйця замісити основне тісто такої густоти, як на вареники, і добре вимісити його. Розкачати, надаючи тісту форми круга, укласти на нього масляне тісто, сформоване ножем у прямокутник. Тісто скласти конвертом і розкачати його, злегка притискуючи, у формі прямокутника, після чого скласти втроє, загорнути у салфетку і покласти в холодильник або в холодне приміщення. Розкачування слід повторити 3-4 рази через кожні 15-20 хв. Остаточно розкачати тісто до товщини 1 см, порізати гострим ножем на смужки, а смужки поділити на прямокутники.
  Сосиски промити, зняти з них шкірку, порізати їх на кусочки і загорнути в прямокутники з тіста. Укладати пиріжки на лист треба швом (зліпленим місцем) донизу. Охолодити, змазати жовтком і пекти у гарячій духовці при температурі 250°С, поки вони набудуть золотистого кольору. Подавати гарячими. З наведеної кількості продуктів виходить близько 30 пиріжків.