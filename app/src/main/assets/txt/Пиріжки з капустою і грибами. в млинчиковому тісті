Пиріжки з капустою і грибами|Млинчикове тісто:|• 1 яйце|• 0,5 склянки молока|• 120 г борошна|• сало для змащування|• сіль.|Начинка:|• 800 г капусти|• 200 г сирих грибів або 20 г сушених|• невелика цибулина|• 1,5 столової ложки маргарину|• сіль, чорний перець.|Паніровка:|• 1 яйце|• 1-2 столові ложки молока|• 3 столові ложки товчених сухарів|• жир для смаження.|  Приготувати млинчикове тісто і млинчики за рецептом для пиріжків з м'ясом.
  Капусту очистити від верхніх листків, промити, порізати на шматки, залити невеликою кількістю окропу, посолити, зварити, відцідити, охолодити і старанно віджати у полотняному мішечку. Гриби очистити від піску, підрізати ніжки, старанно промити, порізати смужками. Цибулю очистити, порізати кружками, підсмажити на жирі, додати гриби, влити 2 столові ложки води, тушкувати під кришкою протягом 30 хв, охолодити. Сушені гриби зварити в невеликій кількості води. Капусту і гриби з цибулею пропустити через м'ясорубку. Покласти на сковороду на розігрітий жир, швидко підсмажити, посолити і приправити перцем.
  Млинчики укладати на стільниці в чотири ряди по три штуки так, щоб вони частково накладались один на одного. Поклавши на млинчики начинку, загорнути їх у рулон. Зверху покласти дощечку, а на неї невеликий гніт. Через годину, коли добре охолонуть, різати кружками завтовшки 1-1,5 см. Обмокнути в яйце, розмішане у молоці, посипати товченими сухарями і смажити з обох боків до світло-золотистого кольору. Укласти на довгастому блюді в один ряд, прикрасити зеленню, подавати до рідких супів та бульйонів або як основну страву.