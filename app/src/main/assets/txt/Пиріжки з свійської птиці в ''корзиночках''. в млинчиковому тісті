Пиріжки з свійської птиці в «корзиночках»|Млинчикове тісто:|• 150 г борошна|• 2 жовтки|• 0,5 склянки молока|• 1 столова ложка сметани|• сіль|• 500 г смальцю для смаження.|Начинка:|• 250-300 г смаженого м'яса свійської птиці|• 1,5 столової ложки маргарину|• 1 столова ложка борошна|• 1 склянка відвару або бульйону|• 2-3 столові ложки сметани|• 1 жовток|• 1 лимон або лимонна кислота|• сіль.|  Приготувати тісто за рецептом пиріжків з м'ясом і додати сметани. В невеликій каструлі сильно розігріти жир. Спеціальну формочку обмокнути в гарячий жир, а потім у тісто. Формочку, покриту тістом, покласти в дуже гарячий жир. Підрум'янене тісто зняти з формочки, підрізаючи зверху добре загостреним ножем. Спечені «корзиночки» поставити у теплому місці, щоб не захололи.
  Смажене м'ясо свійської птиці порізати на дрібні кубики, покласти в каструльку, влити 2-3 столові ложки води і закип'ятити. Приготувати білу засмажку, розбавити її відваром або бульйоном, закип'ятити, додати сирий жовток, приправити на смак сіллю і соком лимона. Начинку залишити у теплому місці, щоб не захолола.
  Гарячі «корзиночки» з тіста заповнити гарячою начинкою. Укласти на круглому блюді, прикрасити зеленню петрушки або листяною капустою і подавати як гарячу закуску. «Корзиночки» можна спекти заздалегідь, а перед тим як подавати, підігріти у духовці і покласти в них приготовлену начинку. Начинку можна приготувати не тільки з м'яса свійської птиці, а й з смаженої телятини, свинини, баранини тощо. З наведеної кількості продуктів виходить 12-16 пиріжків.