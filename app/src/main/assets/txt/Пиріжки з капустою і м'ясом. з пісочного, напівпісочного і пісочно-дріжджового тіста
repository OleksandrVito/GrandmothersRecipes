Пиріжки з капустою і м'ясом|Пісочно-дріжджове тісто:|• 200 г борошна|• 120 г маргарину|• 30 г дріжджів|• 4,5 столової ложки молока|• 1 яйце для змазування.|Начинка:|• 1 кг сирої капусти|• 1 невелика цибулина|• 2 столові ложки жиру|• 150 г смаженого або тушкованого м'яса|• сіль, чорний перець.|  Капусту очистити, обварити у солоній воді. Воду злити, а капусту віджати і посікти або пропустити через м'ясорубку. М'ясо посікти, змішати з капустою, додати смажену цибулю, все перемішати та приправити сіллю і перцем.
  Приготувати тісто за рецептом для пиріжків з плавленим сиром, розкачати його завтовшки 0,5 см і нарізати прямокутниками розміром 6х8 см. Начинку покласти у формі валика вздовж прямокутників тіста. Заліпити, покласти на лист зліпленим боком вниз. Коли зійдуть, змазати збитим яйцем і пекти в добре нагрітій духовці до золотистого кольору. З наведеної кількості продуктів виходить близько 30 пиріжків.
  Замість капусти можна робити начинку з самого м'яса, шинки або ковбаси.