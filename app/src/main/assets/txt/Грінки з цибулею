Грінки з цибулею|• 12 скибок булки (1/3 батона)|• 2,5 столової ложки маргарину|• 2 великі цибулини|• 50 г плавленого або швейцарського сиру|• 1 столова ложка борошна|• 1 яйце|• 2-3 столові ложки вершків або сметани|• сіль, чорний перець.|  З булки потерти на тертушці скоринку і порізати булку на скибки завтовшки 1 см. Кожну скибку з одного боку змастити не густо жиром і змащеним боком укласти на лист. Цибулю очистити, порізати дрібними кубиками, підсмажити до золотистого кольору на маргарині, підлити 2-3 столові ложки води і тушкувати протягом 8-10 хв. Зняти з вогню, обсипати борошном, додати сметану або вершки, 20 г сиру, посолити, приправити на смак перцем, додати збите яйце і знову поставити на вогонь, щоб загусло (2-3 хв), весь час перемішуючи. Грінки обкласти товстим шаром цибулевої маси. Посипати зверху сиром і поставити у сильно нагріту духовку. Коли підрум'яняться до світло-золотистого кольору, вийняти, укласти на блюдо і прикрасити зеленню. Подавати гарячими.
  Щоб зменшити гострий запах цибулі, можна перед приготуванням з неї страви ошпарити її окропом.